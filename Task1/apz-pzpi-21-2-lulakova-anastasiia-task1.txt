
1 	БІЗНЕС-ВИМОГИ
1.1 	 Передумови


      Притулок для тварин – це місце, де бездомні тварини знаходять тимчасовий притулок та догляд. Однак, кількість таких тварин часто перевищує можливості притулків, що призводить до ряду суттєвих проблем. Нестача місць змушує тварин жити в тісних вольєрах, що негативно впливає на їх фізичний та психологічний стан. Наприклад, собаки можуть проводити більшу частину дня в обмежених просторах, що призводить до стресу та агресивної поведінки. Нестача коштів обмежує можливості притулків надавати якісне харчування та ветеринарне обслуговування. Часто тварини не отримують своєчасного лікування, що призводить до погіршення їх здоров’я. Дефіцит персоналу означає, що працівники перевантажені роботою, не мають достатньо часу для кожної тварини та можуть швидко вигоряти емоційно.
      Соціальні аспекти також грають важливу роль у функціонуванні притулків. Відчуття відповідальності та емоційне вигорання персоналу – це серйозні проблеми, які впливають на якість догляду за тваринами. Більше того, проблема бездомних тварин впливає на місцеву спільноту. Погані умови утримання тварин можуть викликати занепокоєння у громадськості, знижуючи рівень довіри до притулків. Навпаки, добре керовані притулки можуть сприяти підвищенню усвідомлення суспільством проблем бездомних тварин та стимулювати громадськість до активної допомоги.
      Система управління притулком автоматизує рутинні завдання, звільняючи час персоналу для піклування про тварин. Вона покращує координацію роботи, надаючи доступ до актуальної інформації про стан тварин, їх харчування та ветеринарне обслуговування. Це дозволяє створити комфортні умови утримання, що позитивно впливає на фізичний та емоційний стан тварин. В результаті, життя тварин у притулку стає кращим, а їх шанси знайти люблячий дім - вищими. 
      Система управління притулком може допомогти вирішити описані проблеми через оптимізацію розміщення тварин, контроль за ресурсами та фінансами, підвищення якості ветеринарного обслуговування, підтримку персоналу та залучення громадськості.


1.2 	Бізнес-можливості


Аналоги на ринку:
-	ShelterPro: ShelterPro - це комплексне програмне забезпечення для управління притулком для тварин, яке включає ведення журналу обліку тварин, ветеринарне обслуговування, адопції та збір коштів. Це рішення пропонує широкий спектр функцій, але може бути дорогим для невеликих притулків. Крім того, ShelterPro має складний інтерфейс, що може ускладнити його використання для нових користувачів
-	PetPoint: PetPoint - це хмарне програмне забезпечення для управління притулком для тварин, яке відзначається простотою у використанні та доступною ціною. PetPoint також пропонує широкий спектр функцій, включаючи ведення журналу обліку тварин, ветеринарне обслуговування, адопції та збір коштів. Однак, PetPoint не має такого ж широкого функціоналу, як ShelterPro, і може бути недоступним у деяких країнах.
-	The Rescue Network: The Rescue Network - це безкоштовне програмне забезпечення для управління притулком для тварин. Воно пропонує основні функції, такі як ведення журналу обліку тварин, ветеринарне обслуговування та адопції, і є простим у використанні. Проте, The Rescue Network не має такого ж широкого функціоналу та гнучкості, як ShelterPro або PetPoint.
      Переваги продукту в порівнянні з наведеними вище аналогами на ринку полягають у зручності його використання завдяки наявності мобільного застосунку, який працює в режимі реального часу та надає актуальну інформацію. Наш продукт відзначається простотою та гнучкістю, що дозволяє адаптувати систему до потреб будь-якого притулку, незалежно від його розміру або розташування.
      Монетизація системи відбувається через підписку на різний строк, що надає доступ до розширених можливостей. Також розглядаєються альтернативні моделі монетизації, такі як оплата за використання, платіжні комісії та рекламні послуги, щоб забезпечити максимальну відповідність потребам ринку. Обрана модель підписки дозволяє притулкам отримувати доступ до необхідних функцій без значних одноразових витрат, що робить її ефективною та привабливою для більшості притулків.
      Система призначена для притулків для тварин по всьому світу, які прагнуть покращити свою роботу та знайти більше домівок для тварин. Вона допомагає притулкам оптимізувати свої процеси, покращити умови утримання тварин та підвищити рівень усвідомлення суспільством проблем бездомних тварин.


2 	КОНЦЕПЦІЯ РІШЕННЯ
2.1 	 Окреслення концепції


Мета проекту з притулком для тварин полягає в створенні комплексної системи управління, яка забезпечить ефективний догляд за тваринами та оптимізує робочі процеси притулку. Головною метою є забезпечення кращого життя для тварин шляхом забезпечення відповідного догляду, медичної допомоги та швидкого розміщення в нових домівках.
Досягнення цієї мети передбачає забезпечення відповідного догляду за тваринами у притулку, надання доступу до актуальних медичних даних та історій тварин, забезпечення ефективного взаємозв'язку між працівниками притулку та іншими зацікавленими сторонами, підвищення шансів на адопцію тварин шляхом прискорення процесу знаходження їм нових домівок, покращення умов притулку за допомогою моніторингу та аналізу даних, а також забезпечення прозорості та ефективного управління ресурсами притулку.
Цільові завдання програмної системи включають реєстрацію та ідентифікацію тварин, ведення актуального обліку медичної інформації та процесів лікування, створення ефективної бази даних для швидкого пошуку та знаходження історій тварин, а також підтримку комунікації з потенційними адоптуючими.
Програмна система притулку для тварин буде використовуватися для досягнення цих цілей шляхом створення інтуїтивного і легкодоступного інтерфейсу для персоналу притулку та потенційних адоптуючих. Працівники притулку зможуть легко реєструвати нових тварин, вносити та оновлювати їхні медичні дані, розміщувати фотографії тварин для адопції та вести взаємодію з потенційними адоптуючими через веб-портал або мобільний додаток.


2.2	       Головна функціональність


MF1.	Автоматизований моніторинг:
-	Система автоматично відстежує рівень води та корму у годівницях та поїлках, вологість та температуру в вольєрах. Датчики автоматично передають дані на сервер, де вони обробляються та аналізуються.
-	Система надсилає сповіщення персоналу притулку, коли рівень води або корму стає низьким, або коли показники температури чи вологості виходять за допустимі межі.
-	Система гарантує резервне копіювання всіх наявних даних, щоб уникнути втрати інформації в разі збоїв або аварійних ситуацій.
MF2.	Персоналізовані профілі тварин:
-	Кожна тварина має свій профіль, де міститься інформація про її вид, вік, стать, особливості догляду, медичну історію та фото. Ця функція доступна як на веб-сайті, так і в мобільному додатку, забезпечуючи зручний доступ для користувачів з різних пристроїв.
-	Система дозволяє відстежувати стан здоров'я тварин, а також ветеринарні обстеження та щеплення.
-	Система забезпечує конфіденційність та безпеку даних тварин та працівників. Доступ до інформації про тварин мають лише авторизовані користувачі з відповідним рівнем доступу.
MF3.	Планування та контроль завдань:
-	 Система дозволяє створювати та планувати завдання для персоналу притулку. Завдання можуть включати поповнення запасів, періодичні завдання (щеплення, огляд ветеринара).
-	Система дозволяє відстежувати виконання завдань та забезпечувати контроль за роботою персоналу.
MF4.      Адміністрування системи:
-	Ролі адміністратора, логіста та ветеринара в клієнтській та мобільній частині з різним функціоналом та рівнем доступу до управління притулком;
-	Можливість використання різних датчиків у пристрої IoT.
      MF5.     Звітність:
-	 Система генерує звіти про тварин, що знаходяться у притулку, їх стан здоров'я, ветеринарні обстеження, щеплення.
-	Система забезпечує конфіденційність та безпеку даних тварин. Доступ до інформації про тварин мають лише авторизовані користувачі з відповідним рівнем доступу.
      MF6.      Локалізація та мовна підтримка:
-	Система, зокрема веб та мобільна частини, підтримує англійську та українську мови для зручного використання користувачами з різних країн.



3	РАМКИ ТА ОБМЕЖЕННЯ
3	РАМКИ ТА ОБМЕЖЕННЯ
3.1	   Рамки первинного випуску


Проект передбачає створення програмного продукту для ефективного управління притулком для тварин, доступного як у веб-середовищі, так і на мобільних пристроях. Перший випуск програми має наступний функціонал:
  	а) Серверна частина: 
-	Зберігання даних: інформація про тварин (фото, кличка, вид, вік, стать, стан здоров'я, історія), про персонал (контактна інформація, посада, відповідальність); відомості про запаси (корм, вода, медикаменти, інші ресурси), історія подій (ветеринарні обстеження, щеплення, замовлення).
-	Обробка даних з датчиків: збір даних з IoT-пристроїв (рівень води та корму, температура, вологість), аналіз даних для виявлення проблем (низький рівень води/корму, відхилення температури/вологості).
-	Надсилання сповіщень: оповіщення персоналу про порушення умов утримання тварин, про потребу в поповненні запасів.
б) Веб-додаток:
-	Інтерфейс для адміністратора: перегляд та редагування інформації про тварин, персонал, запаси, , налаштування системи (користувачі, датчики, IoT-пристрої), надання та зміна ролей в системі для працівників, створення резерної копії бази даних.
-	Інтерфейс для ветеринара: перегляд та редагування даних про стан тварин, додавання інформації про ветеринарні обстеження, щеплення, проведені процедури, створення та ведення медичних карток тварин, аналіз даних про стан здоров'я тварин.
-	Інтерфейс для логіста: контроль рівня запасів (корм, вода, медикаменти, інші ресурси), створення замовлень на поповнення запасів, аналітика даних про запаси.
в) Мобільний додаток:
-	Перегляд інформації: детальна інформація про кожну тварину (фото, кличка, вид, вік, стать, особливості догляду, стан здоров'я, історія), список завдань для персоналу, історія виконаних завдань, отримання сповіщень про порушення умов утримання.
-	Виконання завдань: годування тварин з можливістю встановлення часу годування та кількості корму, ведення записів про стан тварин (спостереження, симптоми, ветеринарні обстеження).
-	Створення та редагування записів: додавання інформації про ветеринарні обстеження, щеплення, проведені процедури, редагування даних про стан тварин, оновлення інформації.
г) Пристрій IoT:
-	Відстеження рівня води та корму: датчики в годівницях та поїлках будуть постійно моніторити рівень води та корму, ці дані будуть передаватися на серверну частину системи зі вказаною користувачем частотою.
-	Контроль температури та вологості: датчики в приміщеннях притулку будуть постійно вимірювати температуру та вологість, дані про це будуть передаватися на серверну частину системи.
-	Математична обробка даних: обчислення індексу теплового стресу, середнього споживання води,  прогнозування рівня води на наступний день в залежності від температури.
      Також для веб та мобільного застосунку передбачається локалізація та мовна підтримка: система повинна підтримувати різні мови (англійська та українська) для зручного використання користувачами з різних країн. У всій системі буде діяти захист персональних даних, тобто всі особисті дані користувачів повинні будуть зберігатися в зашифрованому вигляді, забезпечуючи їх конфіденційність та безпеку. Система матиме чітко визначені ролі користувачів з різними рівнями доступу. Це дозволить забезпечити безпеку та запобігти несанкціонованому використанню даних. 
Також при авторизації буде використовувати JWT-токен, за допомогою якого будуть робитися запити на сервер, і відповідно, надавати певний рівень доступу до певного функціонала на серверній частині.





3.2	   Рамки наступних випусків


У наступних випусках продукту планується впровадження додаткових функцій, спрямованих на поліпшення користувацького досвіду та збільшення можливостей для користувачів:
-  	Впровадження функціонали для адопції тварин.
-  	Розробка модулів для аналізу даних про стан здоров'я тварин та виявлення відхилень за допомогою штучного інтелекту.
-  	Інтеграція з системами електронного документообігу для автоматизації ведення медичних карток тварин та звітності.
-  	Додавання можливостей для онлайн-консультацій з ветеринарами та спеціалістами з догляду за тваринами.
-  	Розширення функціоналу для спільного ведення журналів та обміну інформацією між персоналом притулку.
-  	Впровадження системи сповіщень про надходження нових тварин або змін у їхньому стані для волонтерів та потенційних власників.
-  	Розробка інтелектуальних алгоритмів для оптимізації споживання ресурсів (корму, води) з урахуванням індивідуальних потреб тварин.
-  	Додавання можливостей для взаємодії з іншими пристроями в притулку (наприклад, системами безпеки або освітлення) для автоматичного реагування на зміни у середовищі.
-  	Розширення функціоналу для аналізу ефективності роботи притулку та прогнозування потреб у ресурсах.
-  	Впровадження системи генерації рекомендацій щодо оптимізації умов утримання тварин на основі аналізу даних.
-  	Розробка механізмів для захисту від кібератак та несанкціонованого доступу до системи.


4	БІЗНЕС-КОНТЕКСТ
4.3	   Робоче середовище


У проекті будуть використовуватися ряд технологій та програмних засобів для забезпечення надійності, продуктивності та доступності. Основні компоненти нашого робочого середовища виглядають так:
-	 Мова програмування: Система буде розроблена за допомогою C#. Вибір C# обґрунтований його швидкодією та ефективністю, а також широким спектром доступних інструментів та бібліотек для розробки програмного забезпечення.
-	База даних: буде використовуватися Microsoft SQL Server в якості як система управління базами даних та її база даних. Це забезпечить надійне зберігання даних та швидкий доступ до них.
-	Фреймворк: Для розробки серверної частини буде використовуватися ASP.NET. Цей фреймворк гарантує швидку та надійну роботу системи.
-	Користувацький інтерфейс: Для веб-версії застосунку планується використання HTML5, Bootstrap і JavaScript для забезпечення інтерактивності та зручного користувацького інтерфейсу.
-	Мобільний застосунок: Для мобільної версії застосунку, що буде розроблений під операційну систему IOS, буде використовуватися мова Swift та SwiftUI.
-	Пристрій IoT: Для його розробки буде використовуватися платформа Arduino: Датчики для температуратури та вологості DHT22, датчик рівню води та тензодатчик (вага), мікроконтроллер ESP32, запрограмований на мові С,  для виходу в Інтернет та досягнення Back-end частини.
-	Забезпечення безпеки: Планується використання протоколу HTTPS для забезпечення шифрування даних під час передачі, а також впровадження сучасних методів аутентифікації та авторизації для захисту від несанкціонованого доступу, наприклад, використання JWT-токенів для надання доступу до певних даних при авторизації.
-	Створення резервної копії бази даних у вигляді файлу формату .bak з усіма наявними даними системи.


