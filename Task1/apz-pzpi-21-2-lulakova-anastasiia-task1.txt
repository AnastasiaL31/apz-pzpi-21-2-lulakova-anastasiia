
1 	БІЗНЕС-ВИМОГИ
1.1 	 Передумови


Притулок для тварин – це місце, де знаходять притулок бездомні тварини. На жаль, таких тварин дуже багато, і притулки часто переповнені. Нестача місць, коштів, персоналу – це лише деякі з проблем, з якими стикаються притулки. Через це тварини можуть жити в тісних вольєрах, не отримувати належного ветеринарного обслуговування, а іноді й евтаназуватися через брак місць.
Система управління притулком автоматизує рутинні завдання, звільняючи час персоналу для піклування про тварин. Вона покращує координацію роботи, надаючи доступ до актуальної інформації. Система також допомагає поліпшити умови утримання тварин, контролюючи харчування, ветеринарне обслуговування та створюючи комфортні умови. В результаті життя тварин у притулку стає кращим, а шанси знайти люблячий дім - вищими.


1.2 	Бізнес-можливості


Аналоги на ринку:
-  	ShelterPro: ShelterPro - це комплексне ПЗ для управління притулком для тварин. Застосунок має широкий спектр функцій, включаючи ведення журналу обліку тварин, ветеринарне обслуговування, адопції, збір коштів. Але ShelterPro може бути дорогим для невеликих притулків. ПЗ також може бути складним для вивчення та використання.
-  	PetPoint: PetPoint - це хмарне ПЗ для управління притулком для тварин. Застосунок простий у використанні та доступний за ціною. ПЗ також пропонує широкий спектр функцій, включаючи ведення журналу обліку тварин, ветеринарне обслуговування, адопції, збір коштів та інше. Але PetPoint не має таких же широких можливостей, як ShelterPro. ПЗ також не доступне в деяких країнах.
-  	The Rescue Network:The Rescue Network - це безкоштовне ПЗ для управління притулком для тварин. Це безкоштовний та простий у використанні інструмент для притулків. ПЗ пропонує основні функції, такі як ведення журналу обліку тварин, ветеринарне обслуговування та адопції. Але The Rescue Network не має таких же широких можливостей, як ShelterPro або PetPoint. ПЗ також може бути не таким гнучким, як інші варіанти.
Переваги продукту в порівнянні з наведеними вище аналогами на ринку полягають у зручності його використання (мобільний застосунок), робота в режимі реального часу, тобто надсилання актуальної інформації, простоті, гнучкості, тобто система може бути адаптована до потреб будь-якого притулку, незалежно від його розміру або розташування.
Монетизація відбуваєтья у вигляді підписки на різний строк для отримання розширенних можливостей. 
Система призначена для притулків для тварин по всьому світу, які прагнуть покращити свою роботу та знайти більше домівок для тварин.


2 	КОНЦЕПЦІЯ РІШЕННЯ
2.1 	 Окреслення концепції


Мета проекту з притулком для тварин полягає в створенні комплексної системи управління, яка забезпечить ефективний догляд за тваринами та оптимізує робочі процеси притулку. Головною метою є забезпечення кращого життя для тварин шляхом забезпечення відповідного догляду, медичної допомоги та швидкого розміщення в нових домівках. Ця система спрямована на полегшення роботи персоналу притулку, забезпечення доступу до необхідної інформації та покращення умов утримання та адопції тварин.


2.2	       Головна функціональність


MF1.	Автоматизований моніторинг:
-  	Система автоматично відстежує рівень води та корму у годівницях та поїлках, вологість та температуру в вольєрах. Датчики автоматично передають дані на сервер, де вони обробляються та аналізуються.
-  	Система надсилає сповіщення персоналу притулку, коли рівень води або корму стає низьким.
MF2.	Персоналізовані профілі тварин:
-  	Кожна тварина має свій профіль, де міститься інформація про її вид, вік, стать, особливості догляду, медичну історію та фото. Ця функція доступна як на веб-сайті, так і в мобільному додатку, забезпечуючи зручний доступ для користувачів з різних пристроїв.
-  	Система дозволяє відстежувати стан здоров'я тварин, а також ветеринарні обстеження та щеплення.
MF3.	Планування та контроль завдань:
-  	 Система дозволяє створювати та планувати завдання для персоналу притулку. Завдання можуть включати поповнення запасів, періодичні завдання (щеплення, огляд ветеринара).
-  	Система дозволяє відстежувати виконання завдань та забезпечувати контроль за роботою персоналу.
MF4.      Адміністрування системи:
-  	Ролі адміністратора, логіста та ветеринара в клієнтській та мобільній частині з різним функціоналом та рівнем доступу до управління притулком;
-  	Можливість використання різних датчиків у пристрої IoT.
      MF5.     Звітність:
-  	 Система генерує звіти про тварин, що знаходяться у притулку, їх стан здоров'я, ветеринарні обстеження, щеплення.
      MF6.      Локалізація та мовна підтримка:
-  	Система, зокрема веб та мобільна частини, підтримує англійську та українську мови для зручного використання користувачами з різних країн.


3	РАМКИ ТА ОБМЕЖЕННЯ
3.1	   Рамки первинного випуску


Проект передбачає створення програмного продукту для ефективного управління притулком для тварин, доступного як у веб-середовищі, так і на мобільних пристроях. Перший випуск програми має наступний функціонал:
  	а) Серверна частина: 
-  	Зберігання даних: інформація про тварин (фото, кличка, вид, вік, стать, стан здоров'я, історія), про персонал (контактна інформація, посада, відповідальність); відомості про запаси (корм, вода, медикаменти, інші ресурси), історія подій (ветеринарні обстеження, щеплення, замовлення).
-  	Генерування звітів та аналітика: автоматичне створення звітів про тварин (кількість, стан здоров'я, динаміка змін, аналітика запасів (витрати, потреба в поповненні).
-  	Обробка даних з датчиків: збір даних з IoT-пристроїв (рівень води та корму, температура, вологість), аналіз даних для виявлення проблем (низький рівень води/корму, відхилення температури/вологості).
-  	Надсилання сповіщень: оповіщення персоналу про порушення умов утримання тварин, про потребу в поповненні запасів.
б) Веб-додаток:
-  	Інтерфейс для адміністратора: перегляд та редагування інформації про тварин, персонал, запаси, створення та затвердження завдань для персоналу, замовлень, налаштування системи (користувачі, датчики, IoT-пристрої), перегляд та аналітика звітів.
-  	Інтерфейс для ветеринара: перегляд та редагування даних про стан тварин, додавання інформації про ветеринарні обстеження, щеплення, проведені процедури, створення та ведення медичних карток тварин, аналіз даних про стан здоров'я тварин, замовлення витратних матеріалів.
-  	Інтерфейс для логіста: контроль рівня запасів (корм, вода, медикаменти, інші ресурси), створення замовлень на поповнення запасів, аналітика даних про запаси.
в) Мобільний додаток:
-  	Перегляд інформації: детальна інформація про кожну тварину (фото, кличка, вид, вік, стать, особливості догляду, стан здоров'я, історія), список завдань для персоналу, історія виконаних завдань, отримання сповіщень про порушення умов утримання.
-  	Виконання завдань: годування тварин з можливістю встановлення часу годування та кількості корму, ведення записів про стан тварин (спостереження, симптоми, ветеринарні обстеження).
-  	Створення та редагування записів: додавання інформації про ветеринарні обстеження, щеплення, проведені процедури, редагування даних про стан тварин, оновлення інформації.
г) Пристрій IoT:
-  	Відстеження рівня води та корму: датчики в годівницях та поїлках будуть постійно моніторити рівень води та корму, ці дані будуть передаватися на серверну частину системи.
-  	Контроль температури та вологості: датчики в приміщеннях притулку будуть постійно вимірювати температуру та вологість, дані про це будуть передаватися на серверну частину системи.
-  	Математична обробка даних: обчислення індексу теплового стресу, середнього споживання води,  прогнозування рівня води на наступний день в залежності від температури.
Також для веб та мобільного застосунку передбачається локалізація та мовна підтримка: система повинна підтримувати різні мови (англійська та українська) для зручного використання користувачами з різних країн. У всій системі буде діяти захист персональних даних, тобто всі особисті дані користувачів повинні будуть зберігатися в зашифрованому вигляді, забезпечуючи їх конфіденційність та безпеку.


3.2	   Рамки наступних випусків


У наступних випусках продукту планується впровадження додаткових функцій, спрямованих на поліпшення користувацького досвіду та збільшення можливостей для користувачів:
-  	Впровадження функціонали для адопції тварин.
-  	Розробка модулів для аналізу даних про стан здоров'я тварин та виявлення відхилень за допомогою штучного інтелекту.
-  	Інтеграція з системами електронного документообігу для автоматизації ведення медичних карток тварин та звітності.
-  	Додавання можливостей для онлайн-консультацій з ветеринарами та спеціалістами з догляду за тваринами.
-  	Розширення функціоналу для спільного ведення журналів та обміну інформацією між персоналом притулку.
-  	Впровадження системи сповіщень про надходження нових тварин або змін у їхньому стані для волонтерів та потенційних власників.
-  	Розробка інтелектуальних алгоритмів для оптимізації споживання ресурсів (корму, води) з урахуванням індивідуальних потреб тварин.
-  	Додавання можливостей для взаємодії з іншими пристроями в притулку (наприклад, системами безпеки або освітлення) для автоматичного реагування на зміни у середовищі.
-  	Розширення функціоналу для аналізу ефективності роботи притулку та прогнозування потреб у ресурсах.
-  	Впровадження системи генерації рекомендацій щодо оптимізації умов утримання тварин на основі аналізу даних.
-  	Розробка механізмів для захисту від кібератак та несанкціонованого доступу до системи.


4	БІЗНЕС-КОНТЕКСТ
4.3	   Робоче середовище


У проекті будуть використовуватися ряд технологій та програмних засобів для забезпечення надійності, продуктивності та доступності. Основні компоненти нашого робочого середовища виглядають так:
-  	 Мова програмування: Система буде розроблена за допомогою C#, що забезпечить швидке та ефективне виконання завдань.
-  	База даних: буде використовуватися Azure Data Studio як система управління базами даних. Це забезпечить надійне зберігання даних та швидкий доступ до них.
-  	Фреймворк: Для розробки серверної частини буде використовуватися ASP.NET, що гарантує ефективну роботу.
-  	Користувацький інтерфейс: Для веб-версії застосунку планується використання HTML5, Bootstrap і JavaScript для забезпечення інтерактивності та зручного користувацького інтерфейсу.
-  	Мобільний застосунок: Для мобільної версії застосунку буде використовуватися SwiftUI.
-  	Пристрій IoT: Для його розробки буде використовуватися платформа Arduino: Датчики для температуратури та вологості DHT22, датчик рівню води та тензодатчик (вага), мікроконтроллер ESP32, запрограмований на мові С,  для виходу в Інтернет та досягнення Back-end частини.
-  	Забезпечення безпеки: Планується використання протоколу HTTPS для забезпечення шифрування даних під час передачі, а також впровадження сучасних методів аутентифікації та авторизації для захисту від несанкціонованого доступу.
-  	Доступність та надійність: Система буде розгорнута на сервері Azure з можливістю резервного копіювання та аварійного відновлення. Застосунок буде доступний для користувачів цілодобово без значних перерв у роботі.


